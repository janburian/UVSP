O půlnoci odešla Velká Británie z Evropské unie . Stalo se tak následkem referenda , ve kterém byl výsledek v mezích statistické chyby . Následek ? Rozdělený národ , hrozba rozpadu země , posíleny odstředivé proudy , nejistá budoucnost , nejistota . 
 To jsou mnohokrát opakovaná fakta . 
 Vina je na Junckerově vedení Unie , které nebylo ochotno přistoupit na jednoduchou tezi , že členské státy Unie mají mít právo rozhodovat o tom , kdo může a nemůže fungovat na jejich území a účastnit se systému sociální podpory . To byl zásadní britský požadavek , ten byl zamítnut ve prospěch prosazování fikce o jednolitém evropském prostoru . Takže odešla pátá největší ekonomika světa . 
 Co bude dál ? 
 To nikdo neví . Půlnoční odchod neznamená nic jiného , než že výsledek toho těsného referenda platí . Je to absurdní , je to hanba , je to zavrženíhodné , ale je to tak . 
 Napříště budeme ušetřeni trapných - televizí přenášených - parlamentních tahanic . Ale nejistota zůstala , včetně hrozby tvrdého brexitu se cly a nedejbože vízy na hranicích . 
 Vedení unie nepochybně selhalo a otevřelo společenství ránu pod čarou ponoru , bez známky sebereflexe , bez ochoty vzít na sebe odpovědnost . 
 Nicméně , ani to není podstatné . 
 Je třeba se na situaci dívat realisticky . 
 I v této turbulentní době se ozývají hlasy prosazující jakési reformy evropských institucí . Ničeho nedosáhnou , nenastanou žádné reformy . Není to žádná škoda , reforem není třeba , protože kořen zla je jinde . 
 Ten je v rostoucí síle levičáctví socialistického typu , tentokrát v zeleném maskování , v politických strukturách Německa a Francie a dalších států kdysi demokratické části Evropy , na západ od železné opony . Můžete navymýšlet geniální reformy , ale nebudou nic platné , protože tento mor je zakořeněn v národních strukturách západních členských států . 
 Poučení z historie ? 
 Socialistický experiment se na východě Evropy zhroutil nikoli díky nepopiratelné statečnosti disidentů , ale následkem ekonomického rozvratu . Ten je na konci Zeleného údělu , který je právem přirovnávám k Velkému skoku čínského kormidelníka Maa . Jde o totéž . Ideologie vnucená do ekonomické praxe . 
 Předpověď : dvacátá léta hroucení , třicátá léta krize , čtyřicátá léta katarze . 
 Pak bude na shledanou s Velkou Británií . Kéž zůstane velkou .
Nauč se smát , aniž bys plakal , říká hebrejské přísloví . A smát se sám sobě je dokladem vyspělosti jedince i národa . Takže další porce pro ty , co chtějí . 
 Pan Weil přijel do Prahy a ve velkém obchodě nakoupil za 500 Kč zboží galanterního pro svůj obchůdek na vesnici . Čtyři sta Kč zaplatil hotově a za 100 Kč dal směnku . 
 " A teď , když jsem vám dal tolik utržit , co mi přidáte jako dárek ? " povídá nakonec . 
 " Že jste to vy , pane Weil , " praví obchodník , " dám vám tuhle pěknou anglickou kravatu . " 
 " Takovou aušusovou kravatu ? Takový stálý a dobrý zákazník jako já ? " 
